# -*- mode: mandoku-view; -*-
#+TITLE: 黄帝素問靈樞經
#+DATE: 2015-09-11 03:53:20.004851
#+PROPERTY: ID KR3e0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB03n0135-003黄帝素問靈樞經-卷第三.
<pb:KR3e0002_SBCK_003-1a>¶
黄帝素問靈樞經卷之三¶
　〇經脉第十¶
雷公問於黄帝曰禁脉之言凡刺之理經脉¶
爲始營其所行制其度量内次五藏外别六¶
府願盡聞其道黄帝曰人始生先成精精成¶
而腦髓生骨爲榦脉爲營筋爲剛肉爲牆皮¶
膚堅而毛髮長榖入于胃脉道以通血氣乃¶
行雷公曰願卒聞經脉之始生黄帝曰經脉¶
<pb:KR3e0002_SBCK_003-1b>¶
者所以能决死生處百病調虛實不可不通¶
○肺手太隂之脉起于中焦下絡大腸還循¶
胃口上膈屬肺從肺系横出腋下下循臑内¶
行少隂心主之前下肘中循臂内上骨下廉¶
入寸口上魚循魚際出大指之端其支者從¶
腕後直出次指内廉出其端是動則病肺脹¶
滿膨膨而喘欬缺盆中痛甚則交兩手而瞀¶
此爲臂厥是主肺所生病者欬上氣喘渴煩¶
<pb:KR3e0002_SBCK_003-2a>¶
心胷滿臑臂内前廉痛厥掌中&KR0044;氣盛有餘¶
則肩背痛風寒汗出中風小便數而欠氣虛¶
則肩背痛寒少氣不足以息溺色變為此諸¶
病盛則寫之虛則補之熱則疾之寒則留之¶
䧟下則灸之不盛不虛以經取之盛者寸口¶
大三倍于人迎虛者則寸口反小于人迎也¶
○大腸手陽朙之脉起于大指次指之端循¶
指上廉出合谷兩骨之間上入兩筋之中循¶
<pb:KR3e0002_SBCK_003-2b>¶
臂上廉入肘外廉上臑外前廉上肩出髃骨¶
之前廉上出于柱骨之㑹上下入缺盆絡肺¶
下膈屬大腸其支者從缺盆上頸貫頰入下¶
齒中還出挾口交人中左之右右之左上挾¶
鼻孔是動則病齒痛頸腫是主津液所生病¶
者目黄口乾鼽衂喉痺肩前臑痛大指次指¶
痛不用氣有餘則當脉所過者熱腫虛則寒¶
慄不復爲此諸病盛則寫之虛則補之熱則¶
<pb:KR3e0002_SBCK_003-3a>¶
疾之寒則留之䧟下則灸之不盛不虛以經¶
取之盛者人迎大三倍于寸口虛者人迎反¶
小於寸口也○胃足陽朙之脉起於鼻之交¶
頞中旁納(約字/一本作)太陽之脉下循鼻外入上¶
齒中還出挾口環脣下交承漿却循頥後下¶
廉出大迎循頰車上耳前過客主人循髮際¶
至額顱其支者從大迎前下人迎循喉嚨入¶
缺盆下膈屬胃絡脾其直者從缺盆下乳内¶
<pb:KR3e0002_SBCK_003-3b>¶
廉下挾臍入氣街中其支者起于胃口下循¶
腹裏下至氣街中而合以下髀關抵伏兎下¶
膝臏中下循脛外廉下足跗入中指内間其¶
支者下廉三寸而别下入中指外間其支者¶
别跗上入大指間出其端是動則病洒洒振¶
寒善呻數欠顔黒病至則惡人與火聞木聲¶
則愓然而驚心欲動獨&KR1068;戸塞牖而處甚則¶
欲上高而歌棄衣而走賁響腹脹是為骭厥¶
<pb:KR3e0002_SBCK_003-4a>¶
是主血所生病者狂瘧温淫汗出鼽衂口喎¶
脣胗頸腫喉痺大腹水腫膝臏腫痛循膺乳¶
氣街股伏兎骭外廉足跗上皆痛中指不用¶
氣盛則身以前皆熱其有餘于胃則消榖善¶
饑溺色黄氣不足則身以前皆寒慄胃中寒¶
則脹滿爲此諸病盛則寫之虛則補之熱則¶
疾之寒則留之䧟下則灸之不盛不虛以經¶
取之盛者人迎大三倍于寸口虛者人迎反¶
<pb:KR3e0002_SBCK_003-4b>¶
小于寸口也○脾足太隂之脉起于大指之¶
端循指内側白肉際過核骨後上内踝前廉¶
上踹内循脛骨後交出厥隂之前上膝股内¶
前廉入腹屬脾絡胃上膈挾咽連舌本散舌¶
下其支者復從胃别上膈注心中是動則病¶
舌本強食則嘔胃脘痛腹脹善噫得後與氣¶
則快然如衰身體皆重是主脾所生病者舌¶
本痛體不能動摇食不下煩心心下急痛溏¶
<pb:KR3e0002_SBCK_003-5a>¶
瘕泄水閉黄疸不能臥强立股膝内腫厥足¶
大指不用爲此諸病盛則寫之虛則補之熱¶
則疾之寒則留之䧟下則灸之不盛不虛以¶
經取之盛者寸口大三倍于人迎虛者寸口¶
反小于人迎○心手少隂之脉起于心中出¶
屬心系下膈絡小腸其支者從心系上挾咽¶
繫目系其直者復從心系却上肺下出腋下¶
下循臑内後廉行太隂心主之後下肘内循¶
<pb:KR3e0002_SBCK_003-5b>¶
臂内後廉抵掌後脱骨之端入掌内後亷循¶
小指之内出其端是動則病嗌乾心痛渇而¶
欲飲是爲臂厥是主心所生病者目黄脇痛¶
臑臂内後廉痛厥掌中熱痛爲此諸病盛則¶
寫之虛則補之熱則疾之寒則留之䧟下則¶
灸之不盛不虛以經取之盛者寸口大再倍¶
於人迎虛者寸口反小于人迎也○小腸手¶
太陽之脉起于小指之端循手外側上腕出¶
<pb:KR3e0002_SBCK_003-6a>¶
踝中直上循臂骨下廉出肘内側兩筋之間¶
上循臑外後廉出肩解繞肩胛交肩上入缺¶
盆絡心循咽下膈抵胃屬小腸其支者從缺¶
盆循頸上頰至目鋭眥却入耳中其支者别¶
頰上䪼抵鼻至目内眥斜絡于顴是動則病¶
嗌痛頷腫不可以顧肩似拔臑似折是主液¶
所生病者耳聾目黄頰腫頸頷肩臑肘臂外¶
後廉痛爲此諸病盛則寫之虛則補之熱則¶
<pb:KR3e0002_SBCK_003-6b>¶
疾之寒則留之䧟下則灸之不盛不虛以經¶
取之盛者人迎大再倍于寸口虛者人迎反¶
小于寸口也○膀胱足太陽之脉起于目内¶
眥上額交巔其支者從巔至耳上循其直者¶
從巔入絡腦還出别下項循肩髆内挾脊抵¶
腰中入循膂絡腎屬膀胱其支者從腰中下¶
挾脊貫臀入膕中其支者從髆内左右别下¶
貫胛挾脊内過髀樞循髀外從後廉下合膕¶
<pb:KR3e0002_SBCK_003-7a>¶
中以下貫踹内出外踝之後循京骨至小指¶
外側是動則病衝頭痛目似脫項如拔脊痛¶
腰似折髀不可以曲膕如結踹如裂是爲踝¶
厥是主筋所生病者痔瘧狂癲疾頭&KR0479;項痛¶
目黄淚出&KR0864;衂項背腰尻膕踹脚皆痛小指¶
不用為此諸病盛則寫之虛則補之熱則疾¶
之寒則留之䧟下則灸之不盛不虛以經取¶
之盛者人迎大再倍于寸口虛者人迎反小¶
<pb:KR3e0002_SBCK_003-7b>¶
于寸口也○腎足少隂之脉起于小指之下¶
邪走足心出于然谷之下循内踝之後别入¶
跟中以上踹内出膕内廉上股内後廉貫脊¶
屬腎絡膀胱其直者從腎上貫肝膈入肺中¶
循喉嚨挾舌本其支者從肺出絡心注胷中¶
是動則病饑不欲食面如漆柴欬唾則有血¶
喝喝而喘坐而欲起目&KR0617;&KR0617;如無所見心如¶
懸若饑狀氣不足則善恐心愓愓如人將捕¶
<pb:KR3e0002_SBCK_003-8a>¶
之是爲骨厥是主腎所生病者口熱舌乾咽¶
腫上氣嗌乾及痛煩心心痛黄疽腸澼脊股¶
内後廉痛痿厥嗜臥足下熱而痛爲此諸病¶
盛則寫之虛則補之熱則疾之寒則留之䧟¶
下則灸之不盛不虛以經取之灸則強食生¶
肉緩帶披髮大杖重履而步盛者寸口大再¶
倍于人迎虛者寸口反小于人迎也○心主¶
手厥隂心包絡之脉起于胷中出屬心包絡¶
<pb:KR3e0002_SBCK_003-8b>¶
下膈歷絡三膲其支者循胷出脇下腋三寸¶
上抵腋下循臑内行太隂少隂之間入肘中¶
下臂行兩筋之間入掌中循中指出其端其¶
支者别掌中循小指次指出其端是動則病¶
手心熱臂肘攣急腋腫甚則胷脇支滿心中¶
憺憺火動面赤目黄喜笑不休是主脉所生¶
病者煩心心痛掌中熱爲此諸病盛則寫之¶
虛則補之熱則疾之寒則留之䧟下則灸之¶
<pb:KR3e0002_SBCK_003-9a>¶
不盛不虛以經取之盛者寸口大一倍于人¶
迎虛者寸口反小于人迎也○三焦手少陽¶
之脉起于小指次指之端上出兩指之間循¶
手表腕出臂外兩骨之間上貫肘循臑外上¶
肩而交出足少陽之後入缺盆布膻中散落¶
心包下膈循屬三焦其支者從膻中上出缺¶
盆上項繫耳後直上出耳上角以屈下頰至¶
䪼其支者從耳後入耳中出走耳前過客主¶
<pb:KR3e0002_SBCK_003-9b>¶
人前交頰至目鋭眥是動則病耳聾渾渾焞¶
焞嗌腫喉痺是主氣所生病者汗出目鋭眥¶
痛頰痛耳後肩臑肘臂外皆痛小指次指不¶
用爲此諸病盛則寫之虛則補之熱則疾之¶
寒則留之䧟下則灸之不盛不虛以經取之¶
盛者人迎大一倍于寸口虛者人迎反小于¶
寸口也○膽足少陽之脉起于目鋭眥上抵¶
頭角下耳後循頸行手少陽之前至肩上却¶
<pb:KR3e0002_SBCK_003-10a>¶
交出手少陽之後入缺盆其支者從耳後入¶
耳中出走耳前至目鋭眥後其支者别銃眥¶
下大迎合于手少陽抵于䪼下加頰車下頸¶
合缺盆以下胷中貫膈絡肝屬膽循脇裏出¶
氣街繞毛際横入髀厭中其直者從缺盆下¶
腋循胷過季脇下合髀厭中以下循髀陽出¶
膝外廉下外輔骨之前直下抵絶骨之端下¶
出外踝之前循足跗上入小指次指之間其¶
<pb:KR3e0002_SBCK_003-10b>¶
支者别跗上入大指之間循大指歧骨内出¶
其端還貫爪甲出三毛是動則病口苦善太¶
息心脇痛不能轉側甚則面微有塵體無膏¶
澤足外反熱是爲陽厥是主骨所生病者頭¶
痛頷痛目銳眥痛缺盆中腫痛腋下腫馬刁¶
俠癭汗出振寒瘧胷脇肋髀膝外至脛絶骨¶
外髁前及諸節皆痛小指次指不用爲此諸¶
病盛則寫之虛則補之熱則疾之寒則留之¶
<pb:KR3e0002_SBCK_003-11a>¶
䧟下則灸之不盛不虛以經取之盛者人迎¶
大一倍于寸口虛者人迎反小于寸口也○¶
肝足厥隂之脉起于大指叢毛之際上循足¶
跗上廉去内踝一寸上踝八寸交出太隂之¶
後上膕内廉循股隂入毛中過隂器抵小腹¶
挾胃屬肝絡膽上貫膈布脇肋循喉嚨之後¶
上入頏顙連目系上出額與督脉㑹于巔其¶
支者從目系下頰裏環脣内其支者復從肝¶
<pb:KR3e0002_SBCK_003-11b>¶
别貫膈上注肺是動則病腰痛不可以俛仰¶
丈夫㿉疝婦人少腹腫甚則嗌乾面塵脱色¶
是肝所生病者胷滿嘔逆飱泄狐疝遺溺閉¶
癃為此諸病盛則寫之虛則補之熱則疾之¶
寒則留之䧟下則灸之不盛不虛以經取之¶
盛者寸口大一倍于人迎虛者寸口反小于¶
人迎也○手太隂氣絶則皮毛焦太隂者行¶
氣温于皮毛者也故氣不榮則皮毛焦皮毛¶
<pb:KR3e0002_SBCK_003-12a>¶
焦則津液去皮節津液去皮節者則爪枯毛¶
折毛折者則毛先死丙篤丁死火勝金也○¶
手少隂氣絶則脉不通脉不通則血不流血¶
不流則髦色不澤故其面黒如漆柴者血先¶
死壬篤癸死水勝火也○足太隂氣絶者則¶
脉不榮肌肉脣舌者肌肉之本也脉不榮則¶
肌肉軟肌肉軟則舌萎人中滿人中滿則脣¶
反脣反者肉先死甲篤乙死木勝土也○足¶
<pb:KR3e0002_SBCK_003-12b>¶
少隂氣絶則骨枯少隂者冬脉也伏行而濡¶
骨髓者也故骨不濡則肉不能著也骨肉不¶
相親則肉軟却肉軟却故齒長而垢髮無澤¶
髮無澤者骨先死戊篤已死土勝水也○足¶
厥隂氣絶則筋絶厥隂者肝脉也肝者筋之¶
合也筋者聚于隂氣而脉絡于舌本也故脉¶
弗榮則筋急筋急則引舌與卵故脣青舌卷¶
卵縮則筋先死庚篤辛死金勝木也五隂氣¶
<pb:KR3e0002_SBCK_003-13a>¶
俱絶則目系轉轉則目運目運者爲志先死¶
志先死則遠一日半死矣六陽氣絶則隂與¶
陽相離離則腠理發泄絶汗乃出故旦占夕¶
死夕占旦死經脉十二者伏行分肉之間深¶
而不見其常見者足太隂過于外踝之上無¶
所隠故也諸脉之浮而常見者皆絡脉也六¶
經絡手陽朙少陽之大絡起于五指間上合¶
肘中飲酒者衛氣先行皮膚先充絡脉絡脉¶
<pb:KR3e0002_SBCK_003-13b>¶
先盛故衛氣已平營氣乃滿而經脉大盛脉¶
之卒然動者皆邪氣居之留于本末不動則¶
熱不堅則䧟且空不與衆同是以知其何脉¶
之動也雷公曰何以知經脉之與絡脉異也¶
黄帝曰經脉者常不可見也其虛實也以氣¶
口知之脉之見者皆絡脉也雷公曰細子無¶
以朙其然也黄帝曰諸絡脉皆不能經大節¶
之間必行絶道而出入復合于皮中其㑹皆¶
<pb:KR3e0002_SBCK_003-14a>¶
見于外故諸刺絡脉者必刺其結上甚血者¶
雖無結急取之以寫其邪而出其血留之發¶
爲痺也凡診絡脉脉色青則寒且痛赤則有¶
熱胃中寒手魚之絡多青矣胃中有熱魚際¶
絡赤其㬥黒者留久痺也其有赤有黒有青¶
者寒熱氣也其青短者少氣也凡刺寒熱者¶
皆多血絡必間日而一取之血盡而止乃調¶
其虛實其小而短者少氣甚者寫之則悶悶¶
<pb:KR3e0002_SBCK_003-14b>¶
甚則仆不得言悶則急坐之也○手太隂之¶
别名曰列缺起于腕上分間並太隂之經直¶
入掌中散入于魚際其病實則手鋭掌熱虛¶
則欠㰦小便遺數取之去腕半寸别走陽朙¶
也○手少隂之别名曰通里去腕一寸半别¶
而上行循經入于心中繫舌本屬目系其實¶
則支膈虛則不能言取之掌後一寸别走太¶
陽也手心主之别名曰内關去腕二寸出于¶
<pb:KR3e0002_SBCK_003-15a>¶
兩筋之間循經以上繫于心包絡心系實則¶
心痛虛則爲頭强取之兩筋間也○手太陽¶
之别名曰支正上腕五寸内注少隂其别者¶
上走肘絡肩髃實則節㢮肘廢虛則生肬小¶
者如指痂疥取之所别也○手陽朙之别名¶
曰偏歷去腕三寸别入太隂其别者上循臂¶
乘肩髃上曲頰偏齒其别者入耳合于宗脉¶
實則齲聾虛則齒寒痺隔取之所别也○手¶
<pb:KR3e0002_SBCK_003-15b>¶
少陽之别名曰外關去腕二寸外遶臂注胷¶
中合心主病實則肘攣虛則不收取之所别¶
也○足太陽之别名曰飛陽去踝七寸别走¶
少隂實則鼽窒頭背痛虛則&KR0864;衂取之所别¶
也○足少陽之别名曰光朙去踝五寸别走¶
厥隂下絡足跗實則厥虛則痿躄坐不能起¶
取之所别也○足陽朙之别名曰豐隆去踝¶
八寸别走太隂其别者循脛骨外廉上絡頭¶
<pb:KR3e0002_SBCK_003-16a>¶
項合諸經之氣下絡喉嗌其病氣逆則喉痺¶
瘁瘖實則狂巔虛則足不收脛枯取之所别¶
也○足太隂之别名曰公孫去本節之後一¶
寸别走陽朙其别者入絡腸胃厥氣上逆則¶
霍亂實則腸中切痛虛則鼓脹取之所别也¶
○足少隂之别名曰大鍾當踝後繞跟别走¶
太陽其别者并經上走于心包下外貫腰脊¶
其病氣逆則煩悶實則閉癃虛則腰痛取之¶
<pb:KR3e0002_SBCK_003-16b>¶
所别者也○足厥隂之别名曰蠡溝去内踝¶
五寸别走少陽其别者徑脛上睪結于莖其¶
病氣逆則睪腫卒疝實則挺長虛則㬥癢取¶
之所别也○住脉之别名曰尾翳下鳩尾散¶
于腹實則腹皮痛虛則癢搔取之所别也○¶
督脉之别名曰長强挾膂上項散頭上下當¶
肩胛左右别走太陽入貫膂實則脊強虛則¶
頭重高摇之挾脊之有過者取之所别也○¶
<pb:KR3e0002_SBCK_003-17a>¶
脾之大絡名曰大包出淵腋下三寸布胷脇¶
實則身盡痛虛則百節盡皆縱此脉若羅絡¶
之血者皆取之脾之大絡脉也凡此十五絡¶
者實則必見虛則必下視之不見求之上下¶
人經不同絡脉異所别也¶
　瞀(務/音)䪼(切/之劣)髀(箄/音)骭(旱/音)憺憺(淡/音)邪(同/與斜)焞¶
　焞(切/土渾)肬(由/音)¶
　〇經别第十一¶
<pb:KR3e0002_SBCK_003-17b>¶
黄帝問于歧伯曰余聞人之合于天道也内¶
有五藏以應五音五色五時五味五位也外¶
有六府以應六律六律建隂陽諸經而合之¶
十二月十二辰十二節十二經水十二時十¶
二經脉者此五藏六府之所以應天道夫十¶
二經脉者人之所以生病之所以成人之所¶
以治病之所以起學之所始工之所止也麤¶
之所易上之所難也請問其離合出入奈何¶
<pb:KR3e0002_SBCK_003-18a>¶
歧伯稽首再拜曰朙乎哉問也此麤之所過¶
上之所息也請卒言之足太陽之正别入于¶
膕中其一道下尻五寸别入于肛屬于膀胱¶
散之腎循膂當心入散直者從膂上出于項¶
復屬于太陽此爲一經也○足少隂之正至¶
膕中别走太陽而合上至腎當十四顀出屬¶
帶脉直者繫舌本復出于項合于太陽此爲¶
一合成以諸隂之别皆爲正也○足少陽之¶
<pb:KR3e0002_SBCK_003-18b>¶
正繞髀入毛際合于厥隂别者入季脇之間¶
循胷裏屬膽散之上肝貫心以上挾咽出頥¶
頷中散于面繫目系合少陽于外眥也○足¶
厥隂之正别跗上上至毛際合于少陽與别¶
俱行此爲一合也○足陽朙之正上至髀入¶
于腹裏屬胃散之脾上通于心上循咽出于¶
口上頞䪼還繫目系合于陽朙也○足太隂¶
之正上至髀合于陽朙與别俱行上結于咽¶
<pb:KR3e0002_SBCK_003-19a>¶
貫舌中此爲三合也○手太陽之正指地别¶
于肩解入腋走心繫小腸也○手少隂之正¶
别入于淵腋兩筋之間屬于心上走喉嚨出¶
于面合目内眥此爲四合也○手少陽之正¶
指天别于巔入缺盆下走三焦散于胷中也¶
○手心主之正别下淵腋三寸入胷中别屬¶
三焦出循喉嚨出耳後合少陽完骨之下此¶
爲五合也○手陽朙之正從手循膺乳别于¶
<pb:KR3e0002_SBCK_003-19b>¶
肩髃入柱骨下走大腸屬于肺上循喉嚨出¶
缺盆合于陽朙也○手太隂之正别入淵腋¶
少隂之前入走肺散之太陽上出缺盆循喉¶
嚨復合陽朙此六合也¶
　尻(切/枯毛)肛(切/胡公)頥頷(下戸感切/上以之切)¶
　〇經水第十二¶
黄帝問于歧伯曰經脉十二者外合于十二¶
經水而内屬于五藏六府夫十二經水者其¶
<pb:KR3e0002_SBCK_003-20a>¶
有大小深淺廣狹遠近各不固五藏六府之¶
高下小大受榖之多少亦不等相應奈何夫¶
經水者受水而行之五藏者合神氣魂魄而¶
藏之六府者受榖而行之受氣而&KR0045;之經脉¶
者受血而營之合而以治奈何刺之深淺灸¶
之壯數可得聞乎歧伯荅曰善哉問也天至¶
高不可度地至廣不可量此之謂也且夫人¶
生于天地之間六合之内此天之高地之廣¶
<pb:KR3e0002_SBCK_003-20b>¶
也非人力之所能度量而至也若夫八尺之¶
士皮肉在此外可度量切循而得之其死可¶
解剖而視之其藏之堅脆府之大小榖之多¶
少脉之長短血之清濁氣之多少十二經之¶
多血少氣與其少血多氣與其皆多血氣與¶
其皆少血氣皆有大數其治以鍼艾各調其¶
經氣固其常有合乎黄帝曰余聞之快于耳¶
不解于心願卒聞之歧伯荅曰此人之所以¶
<pb:KR3e0002_SBCK_003-21a>¶
參天地而應隂陽也不可不察¶
　足太陽外合清水内屬膀胱而通水道焉¶
　足少陽外合于渭水内屬于膽¶
　足陽朙外合于海水内屬于胃¶
　足太隂外合于湖水内屬于脾¶
　足少隂外合于汝水内屬于腎¶
　足厥隂外合于澠水内屬于肝¶
　手太陽外合淮水内屬小腸而水道出焉¶
<pb:KR3e0002_SBCK_003-21b>¶
　手少陽外合于漯水内屬于三焦¶
　手陽朙外合于江水内屬于大腸¶
　手太隂外合于河水内屬于肺¶
　手少隂外合于濟水内屬于心¶
　手心主外合于漳水内屬于心包¶
凡此五藏六府十二經水者外有源泉而内¶
有所禀此皆内外相貫如環無端人經亦然¶
故天爲陽地爲隂腰以上爲天腰以下爲地¶
<pb:KR3e0002_SBCK_003-22a>¶
故海以北者爲隂湖以北者爲隂中之隂漳¶
以南者爲陽河以北至漳者爲陽中之隂漯¶
以南至江者爲陽中之太陽此一隅之隂陽¶
也所以人與天地相參也黄帝曰夫經水之¶
應經脉也其遠近淺深水血之多少各不同¶
合而以刺之奈何歧伯荅曰足陽朙五藏六¶
府之海也其脉大血多氣盛熱壯刺此者不¶
深弗散不留不寫也足陽朙刺深六分留十¶
<pb:KR3e0002_SBCK_003-22b>¶
呼足太陽深五分留七呼足少陽深四分留¶
五呼足太隂深三分留四呼足少隂深二分¶
留三呼足厥隂深一分留二呼手之隂陽其¶
受氣之道近其氣之來疾其刺深者皆無過¶
二分其留皆無過一呼其少長大小肥瘦以¶
心撩之命曰法天之常灸之亦然灸而過此¶
者得惡火則骨枯脉濇刺而過此者則脫氣¶
黄帝曰夫經脉之小大血之多少膚之厚薄¶
<pb:KR3e0002_SBCK_003-23a>¶
肉之堅脆及膕之大小可爲量度乎歧伯荅¶
曰其可爲度量者取其中度也不甚脱肉而¶
血氣不衰也若夫度之人痟瘦而形肉脱者¶
惡可以度量刺乎審切循捫按視其寒温盛¶
衰而調之是謂因適而爲之眞也¶
　澠(切/彌善)漯(切/通合)以心撩之(意料之/一本作以)¶
黄帝素問靈樞經卷之三¶
<pb:KR3e0002_SBCK_003-23b>¶
<pb:KR3e0002_SBCK_003-23b>¶
