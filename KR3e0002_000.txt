# -*- mode: mandoku-view -*-
#+TITLE: 靈樞經
#+DATE: 2015-09-23 10:10:28
#+PROPERTY: JUAN 0

<md:KR3e0002_SBCK_012-19b>¶
<md:KR3e0002_SBCK_000-1a>¶
<pb:KR3e0002_WYG_000-1a>
欽定四庫全書　　　　子部五
　靈樞經　　　　　　　醫家類
　　提要
　　　　(臣/)等謹案靈樞經十二卷案晁公武讀書志
　　　　曰王冰謂靈樞即漢志黄帝内經十八卷之
　　　　九謂或好事者於皇甫諡所集内經倉公論
　　　　中鈔出之名為古書未知孰是又李濓醫史
　　　　載元吕復羣經古方論曰内經靈樞漢隋唐
<pb:KR3e0002_WYG_000-1b>
　　　　志皆不録隋有鍼經九卷唐有靈寳註及黄
　　　　帝九靈經十二卷而已或謂王冰以九靈更
　　　　名為靈樞又謂九靈尤詳於鍼故皇甫諡名
　　　　之為鍼經苟一經而二名不應唐志别出鍼
　　　　經十二卷是靈樞不及素問之古宋元人已
　　　　言之矣近時杭世駿道古堂集亦有靈樞經
　　　　跋曰七畧漢藝文志黄帝内經十八篇皇甫
　　　　諡以鍼經九卷素問九卷合十八篇當之隋
<pb:KR3e0002_WYG_000-2a>
　　　　書經籍志鍼經九卷黄帝九靈十二卷是九
　　　　靈自九靈鍼經自鍼經不可合而為一也王
　　　　冰以九靈名靈樞不知其何所本余觀其文
　　　　義淺短與素問之言不類又似竊取素問而
　　　　鋪張之其為王冰所偽託可知後人莫有傳
　　　　其書者至宋紹興中錦官史崧乃云家藏舊
　　　　本靈樞九卷除已具状經所屬申明外准使
　　　　府指揮依條申轉運司選官詳定其書送秘
<pb:KR3e0002_WYG_000-2b>
　　　　書省國子監是此書至宋中世而始出未經
　　　　髙保衡林億等校定也其中十二經水一篇
　　　　黄帝時無此名冰特據身所見而妄臆度之
　　　　云云其考證尤為明晰然李杲精究醫理而
　　　　使羅天益作類經兼採素問靈樞吕復亦稱
　　　　善學者當與素問並觀其㫖義互相發明盖
　　　　其書雖偽而其言則綴合古經具¶有源本譬
　　　　之梅賾古文襍採逸書聫成篇目雖牴牾罅
<pb:KR3e0002_WYG_000-3a>
　　　　漏&KR0915;託顯然而先王遺訓多賴其蒐輯以有
　　　　傳不可廢也此本前有紹興乙亥史崧序稱
　　　　舊本九卷八十一篇増修音釋附於卷末又
　　　　目録首題鼇峯熊宗立㸃校重刋末題原二
　　　　十四卷今併為十二卷是此本為元時重刋
　　　　所併吕復稱史崧併是書為十二卷以復其
　　　　舊殆誤以熊本為史本歟乾隆四十六年四
　　　　月恭校上
<pb:KR3e0002_WYG_000-3b>
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
<pb:KR3e0002_WYG_000-4a>
靈樞經原序
昔黄帝作内經十八卷靈樞九卷素問九卷¶迺其數焉
世所奉行唯素問耳越人得其一¶二而述難經皇甫謐
次而為甲乙諸家之説¶悉自此始其間或有得失未可
為後世法則¶謂如南陽活人書稱欬逆者噦也謹按靈
樞¶經曰新榖氣入於胃與故寒氣相爭故曰噦¶舉而並
之則理可斷矣又如難經第六十五<md:KR3e0002_SBCK_000-1b>¶篇是越人標指靈
樞本輸之大畧世或以為¶流注謹按靈樞經曰所言節
<pb:KR3e0002_WYG_000-4b>
者神氣之所遊¶行出入也非皮肉筋骨也又曰神氣者正
氣¶也神氣之所遊行出入者流注也井滎輸經¶合者本
輸也舉而並之則知相去不啻天壤¶之異但恨靈樞不
傳乆矣世莫能究夫為醫¶者在讀醫書耳讀而不能
為醫者有矣未有¶不讀而能為醫者也不讀醫書又
非世業殺<md:KR3e0002_SBCK_000-2a>¶人尤毒於挺刃是故古人有言曰為人子而¶
不讀醫書由為不孝也僕本庸昧自髫迄壯¶潛心斯
道頗涉其理輒不自揣參對諸書再¶行校正家藏舊本
<pb:KR3e0002_WYG_000-5a>
靈樞九卷共八十一篇増¶修音釋附於卷末勒為二十四
卷庻使好生¶之人開卷易明了無差别除已具狀經所
屬¶申明外准使府指揮依條申轉運司選官詳¶定具書
送秘書省國子監今崧専訪請名醫<md:KR3e0002_SBCK_000-2b>¶更乞參詳免誤將
來利益無窮功實有自時¶宋紹興乙亥仲夏望日錦官
史崧題
<md:KR3e0002_SBCK_000-3a>¶

<pb:KR3e0002_WYG_001-1a>
欽定四庫全¶書
　
